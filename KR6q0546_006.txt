# -*- mode: mandoku-view; -*-
#+DATE: 2016-06-08 5:59
#+TITLE: 盛京奉天般若古林禪師語錄
#+PROPERTY: CBETA_ID J38nB429
#+PROPERTY: ID KR6q0546
#+PROPERTY: SOURCE Jiaxing Canon Vol. 38, No. B429
#+PROPERTY: VOL 38
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0546_J_006-0944a> 
#+PROPERTY: JUAN 6
古林智禪師語錄卷之六下¶
侍　　者正永記錄¶
嗣法門人正巡編輯¶

* 偈¶

** 除夕¶

#+BEGIN_VERSE
「　殘年節令茲宵盡新歲春光向曉來燈火通明瑤殿¶起旃檀滿爇瑞煙開乍聞火炮驅魔疫又聽更籌起¶禁臺大地勝觀惟普濟眾僧和合共舒懷」
#+END_VERSE
¶

** 雪中示眾¶

#+BEGIN_VERSE
「　紛紛雨雪沒生涯跛鱉無端美海沙未舉毫前先會¶得一微塵裏綻心花」
#+END_VERSE
¶

#+BEGIN_VERSE
「　萌芽枯木噴瓊花還借東風力一些天地乾坤新萬¶象天成景致最堪誇」
#+END_VERSE
¶

#+BEGIN_VERSE
「　半日淋漓半日晴世情變態豈能評巳躬下事未相¶委一吸不來那裏生」
#+END_VERSE
¶

#+BEGIN_VERSE
「　呼吸死生誰不知如何開眼恣愚痴話頭一句未分¶曉要出輪迴待幾時」
#+END_VERSE
¶

#+BEGIN_VERSE
「　動念那知生死胎得開懷處且開懷靈臺幸是無遮¶蓋何事行人返自埋」
#+END_VERSE
¶

#+BEGIN_VERSE
「　出家須要志沖天心念如同鐵石堅撥轉上頭關捩¶子大千沙界一毫端」
#+END_VERSE
¶

#+BEGIN_VERSE
「　浮生倏忽六旬多一事無成柰若何衣缽堪憐將墜¶地曹溪正脈孰擔荷」
#+END_VERSE
¶

#+BEGIN_VERSE
「　愛憎交纏何日了死生相續幾時休古今多少英靈¶客盡作閻浮一土丘」
#+END_VERSE
¶

#+BEGIN_VERSE
「　為僧切忌莫偷閑拚卻身心透祖關㘞地一聲空粉¶碎森羅萬象露容顏」
#+END_VERSE
¶

#+BEGIN_VERSE
「　主賓無事坐團圞抖搜枯腸拾舊篇笑殺滿堂雲水¶客鼻頭輸與凍儂穿」
#+END_VERSE
¶

** 弔越公宿影堂
<pb:KR6q0546_J_006-0944b>¶

#+BEGIN_VERSE
「　塞外探玄者輪君第一人身歸越寶所眼出透金塵¶遇剩傳心印逢嵒轉法輪真同松柏操雪後自青青」
#+END_VERSE
¶

** 因僧疑十念口占示之¶

#+BEGIN_VERSE
「　世人念佛莫遲疑金臂遙伸時接伊千百十聲招引¶去柰何錯把自心欺」
#+END_VERSE
¶

** 偶感示眾¶

#+BEGIN_VERSE
「　嗟嘆韶光劈箭急到來忽過冬初一巳躬下事貴融¶通千聖頂𩕳宜委悉撇卻萬緣冷似冰單提一念明¶如日繫樁踏碓為何事立雪齊腰因甚底拶到心空¶及第時西江一口不留滴分身遍惜苦娑婆五濁波¶中把釣擲閒向毘盧頂上行悶登彌勒樓中戲參禪¶未得到如斯負了當初投佛地三十夜來始覺忙精¶神恍惚無巴鼻閻羅老子沒慈顏換面改頭誰痛惜¶泣淚坡前當等閑托生園內豈兒視諸公努力憤精¶懃莫把光陰來虛棄」
#+END_VERSE
¶

** 示徒¶

#+BEGIN_VERSE
「　為僧莫愛閑精進休縱頑晨鐘暮鼓念隨班熱莫辭¶難寒莫辭艱見聞知覺盡除刪祖師開盡情扣徹始¶不愧人間」
#+END_VERSE
¶

** 示雲臺上人¶

#+BEGIN_VERSE
「　雲臺爭似釣臺高釣臺未及法臺腰三臺掀卻無蹤¶跡纔能平步去通霄」
#+END_VERSE
¶

** 同寧一心印二大士除夕偶作¶

#+BEGIN_VERSE
「　烏兔循環曉夜催時人猶自笑粧獃都云今歲今宵¶盡更喜明年明日來」
#+END_VERSE
¶

#+BEGIN_VERSE
「　他事多端爭理論巳躬一點不思裁知音相聚誠難¶得千古奇逢真快哉」
#+END_VERSE
¶

** 前山臺大悲寺回祿廿年弟子輩欲恢復而力不¶
及後有章京王公請山僧重新賦以紀勝¶

#+BEGIN_VERSE
「　此地荒殘已有年而今幸得繼前賢撥開塵霧神駒
<pb:KR6q0546_J_006-0944c>¶起掃盡煙氛師子旋花雨紛紛籠翠柏景雲片片結¶青蓮王公建此非無意曾受靈山囑在先」
#+END_VERSE
¶

#+BEGIN_VERSE
「　前山突兀遶高岡先哲從斯建法幢一道清泉疑錫¶卓四圍古樹覺神將盡從慈化龍頭座若慕真風虎¶侍傍愧我生平無所事何緣也到此行藏」
#+END_VERSE
¶

** 示眾十首¶

#+BEGIN_VERSE
「　逐色隨聲晝夜忙幾曾回首暫思量可憐多少英雄¶漢睜眼明明跳沸湯」
#+END_VERSE
¶

#+BEGIN_VERSE
「　百歲光陰一剎那修行趁早莫蹉跎今生若不明斯¶道換卻皮毛又若何」
#+END_VERSE
¶

#+BEGIN_VERSE
「　人生塵世事千般擾得身心顛倒顛不做一回親斬¶斷翻來覆去受他牽」
#+END_VERSE
¶

#+BEGIN_VERSE
「　善念衰微惡念多眼光落地苦如何入湯鱗甲憑誰¶做負重泥牛帶淚拖」
#+END_VERSE
¶

#+BEGIN_VERSE
「　談玄特地有來由問著依然沒話酬心口相違瞞自¶巳業河漂蕩幾時休」
#+END_VERSE
¶

#+BEGIN_VERSE
「　深嗟世務冗如麻般若門頭路轉賒多少水邊林下¶客不知幾個得歸家」
#+END_VERSE
¶

#+BEGIN_VERSE
「　明知是幻復他求勸爾從今放下休識得其中消息¶子生來死去有何憂」
#+END_VERSE
¶

#+BEGIN_VERSE
「　一句彌陀做話頭單提不用別參求工夫徹透疑團¶破鐵佛通身也汗流」
#+END_VERSE
¶

#+BEGIN_VERSE
「　二六時中緊用工或行或坐莫教鬆忽然踏碎毘盧¶頂格外全提掌握中」
#+END_VERSE
¶

#+BEGIN_VERSE
「　咬定牙關勿放鬆路頭窮處更加工驀然識得娘生¶面全體悠游處處通」
#+END_VERSE
¶

** 雙峰雜詠四首¶

#+BEGIN_VERSE
「　隨處結庵養病身別無一物待嘉賓地爐榾柮高燒¶起瓦罐烹茶三兩巡」
#+END_VERSE
¶

#+BEGIN_VERSE
「　自笑山僧野興多倦時打睡醒時歌茫茫三萬六千
<pb:KR6q0546_J_006-0945a>¶日爭似雲房一剎那」
#+END_VERSE
¶

#+BEGIN_VERSE
「　雲自高飛水自漣梅花雪月任爭妍分明父母生前¶事烏用渠儂復更宣」
#+END_VERSE
¶

#+BEGIN_VERSE
「　一缽一囊一榻眠一池荷葉補衣穿自慚福德從來¶薄懶向人前豎指拳」
#+END_VERSE
¶

** 遇變途中寄徒¶

#+BEGIN_VERSE
「　泡幻俄驚半百秋飄然渾似嶺雲游昨離承德楊家¶寺今寓囊平弔水樓世道易遷誰覺了真空難透自¶知休來朝又向他山去何日師徒再聚頭」
#+END_VERSE
¶

** 二郎洞¶

#+BEGIN_VERSE
「　孤峰頂上石玲瓏避暑時來到此中人說分明同世¶界我言別是一家風」
#+END_VERSE
¶

** 統山獨居¶

#+BEGIN_VERSE
「　恥將蹤跡落人間夢幻形骸寄此山兀坐何須天送¶供圖閒懶為客高攀自慚無德將誰傲亦任時人罵¶我頑惟有白雲知此意山前飛去又飛還」
#+END_VERSE
¶

** 思鄉¶

#+BEGIN_VERSE
「　秋風秋雨灑南窗天外離人思故鄉怕聽寒蛩深夜¶語看看兩鬢白如霜」
#+END_VERSE
¶

** 九日¶

#+BEGIN_VERSE
「　萬里孤身寄艸堂疏籬種菊晚來香忘情懶作登高¶例茗瀹茱萸興轉長」
#+END_VERSE
¶

** 塞外送楊公歸奉天¶

#+BEGIN_VERSE
「　法門凋落古風微似我楊公近代稀一片身心同鐵¶石仔肩般若復光輝卻非愚拙心無住自是金湯福¶有歸轉盻十年同一日芒鞋又別思依依」
#+END_VERSE
¶

** 送伏庵昆仲¶

#+BEGIN_VERSE
「　一夏相從瞬息過巳躬下事細研磨灰心直截窮生¶死立志真參忘佛魔拈卻須彌豈有礙踏翻滄海了¶無波弟兄未到如斯地切忌如何又若何」
#+END_VERSE

<pb:KR6q0546_J_006-0945b>¶

** 九月早雪¶

#+BEGIN_VERSE
「　山愁秋老頭先白水畏冬寒面結冰獨我也無愁與¶畏地爐深鑿煖閒僧」
#+END_VERSE
¶

** 送陳明英居士¶

#+BEGIN_VERSE
「　一榻同眠三二秋臨行無物可相酬聊將兩句無文¶偈送與知音作話頭」
#+END_VERSE
¶

** 山賊侵擾僧無住處¶

#+BEGIN_VERSE
「　寥落宗風值此時此身何處可安之雲山有警難容¶住城市無名不教棲」
#+END_VERSE
¶

** 送人坐湯¶

#+BEGIN_VERSE
「　心本無塵焉用洗軀因有患始求湯一陣昏迷蘇轉¶後通身汗透便清涼」
#+END_VERSE
¶

** 坐雪¶

#+BEGIN_VERSE
「　陽和未透春消息滿眼顛狂雪亂飛捉影癡猿蹤易¶覓尋羯餓蟻穴難歸山家富貴瓊花樹漁父風流鶴¶氅衣獨賞安禪孤寂處恍同趺坐水雲磯」
#+END_VERSE
¶

** 初至瀋陽寄住徽宗寺¶

#+BEGIN_VERSE
「　水邊林下巳多年一旦移居到市廛夜半蒲團人靜¶後依然明月滿霜天」
#+END_VERSE
¶

#+BEGIN_VERSE
「　身披破衲一孤僧歷盡崎嶇萬里程舉目遍觀無蜀¶客可憐肝膽向誰傾」
#+END_VERSE
¶

** 除夕¶

#+BEGIN_VERSE
「　此夕應知留不住明朝春色為誰來遙聞爆竹臨風¶響不見梅花對雪開」
#+END_VERSE
¶

** 寓瀋陽水雲庵與雪槎陳公同居¶

#+BEGIN_VERSE
「　乘秋散步白雲堂直截提持不覆藏半偈便堪空萬¶法一瓢直欲壓諸方朝朝茗灶雲生棟夜夜疏櫺月¶滿床覿露本來真面目有誰這裏敢承當」
#+END_VERSE
¶

** 勸雪槎陳公出世¶

#+BEGIN_VERSE
「　瞬息韶光度七旬滿頭白髮暗驚春雖拈詩句堪怡
<pb:KR6q0546_J_006-0945c>¶性爭悟禪機更適神滌淨萬緣真灑落縱酣五欲苦¶沉淪勸君早入蓮華社同作逍遙自在人」
#+END_VERSE
¶

** 至關東廿載忽夢澹竹丈雪二老人¶

#+BEGIN_VERSE
「　幾欲歸鄉歸未得長思師友隱深憂路因遙遠音書¶絕人到年高心志休山畔懶行方禁足林中暫息又¶驚秋自來多少懷人夢半在湖南半益州」
#+END_VERSE
¶

** 七旬老僧要遊五臺一偈詰之¶

#+BEGIN_VERSE
「　當初常愛歷山川雞足峨嵋幾到巔屈指百年纔過¶半欲游兩腳不如前千山咫尺難登陟一榻橫斜易¶坐眠老大未能明此理長途枉費鐵鞋穿」
#+END_VERSE
¶

** 適意歌¶

#+BEGIN_VERSE
「　此事明了無所累三韓地面聊相寄隨緣到處便為¶家不避譏嫌唯適意秫飯半瓢克我腸於諸苦樂何¶求忮全無佛法可參論永晝和衣惟打睡饒你旃檀¶講席尊爭如野老閒嬉戲追風良駟不同群靈翮仙¶禽詎受繫動止安詳時悠悠蹁躚緩步入城市花街¶柳巷恣吾情大笑狂歌沒拘忌哩哩囉囉如痴憨這¶裏本沒西來意」
#+END_VERSE
¶

** 是非歌¶

#+BEGIN_VERSE
「　是非漢是非漢因甚被他苦相賺只顧嘴頭圓不顧¶舌頭爛世間一語造非言鐵圍萬劫受羈絆這三寸¶休易看輕輕觸動將人難庸愚怎免不生沉賢哲猶¶然遭活陷同室操戈同袍叛清門淨戶生魔亂正信¶皈依佛子們與他不必諍相判要休歇各自觀須知¶萬法皆如幻但自八風不動搖任他四大分離散闡¶提種忤逆慣瞞心昧巳逞能幹迷所以迷業似海墮¶之又墮罪如山譬多狠喻轉頑當時佛記下無間非¶是天人師不救皆因無法可撈摸要知非即改過痛¶追奸巧用如何我若弄他他弄我翻來復去業籠羅¶從今後絕差訛靈臺不昧體安和長將善念如流水
<pb:KR6q0546_J_006-0946a>¶浸潤良田利益多動靜處勿蹉跎精勤細把善心磨¶撥轉上頭關捩子踏翻腳下葛藤窩方知善逝元非¶佛始識波旬不是魔者回拍掌呵呵笑地獄天堂安¶樂窩」
#+END_VERSE
¶

** 石城¶

#+BEGIN_VERSE
「　太子河連城半邊童謠雀破自唐傳水包山去山包¶水船送人來人送船潭底有天行日月林間無地著¶塵煙灼然此處堪容懶且伴雲松老歲年」
#+END_VERSE
¶

** 梨皮隅西來庵偶成¶

#+BEGIN_VERSE
「　村落平平山作城西來蘭若結中心左邊一派汪洋¶水石畔千株松柏林茶熟偶逢隹客至飯餘獨許老¶僧吟而今道法成何用不若清閒臥翠岑」
#+END_VERSE
¶

** 山居偈¶

#+BEGIN_VERSE
「　峰頂結庵樂事多晨鐘空寂鳥[賡-(雪-雨)+臼]歌園頭供眾時新¶果庄主開田香稻禾老衲激揚傳直指禪那梵唄演¶摩訶鬧籃志士如聞得斬斷紅塵出網羅」
#+END_VERSE
¶

#+BEGIN_VERSE
「　斬斷紅塵出網羅披雲嘯月免譏訶石牛產犢人誰¶信磚鏡重明我自磨無事懶遊新世界虛名難換拙¶頭陀閒將法界圖開玩一軸丹青值幾何」
#+END_VERSE
¶

#+BEGIN_VERSE
「　一軸丹青值幾何倦時打睡醒時歌隨情玩月過西¶澗取性觀山上北坡貴客豪門恥寂寞野夫巖穴笑¶奔波謾言一日三秋勝萬載寧如一剎那」
#+END_VERSE
¶

#+BEGIN_VERSE
「　萬載寧如一剎那剎那證得六波羅但聽月色臨簾¶幕那許風塵到薜蘿擾擾名場成隊入寥寥松舍少¶人過山翁自得山居趣一任桑田轉綠波」
#+END_VERSE
¶

#+BEGIN_VERSE
「　一任桑田轉綠波諸根痛策莫隨他明心物物無非¶道昧性頭頭盡是魔利己緇流真可愍損人德士更¶堪呵雲間靜者何饒舌為要人離憎愛窩」
#+END_VERSE
¶

#+BEGIN_VERSE
「　為要人離憎愛窩高明莫笑語言無原非文字窮生¶死那得工夫辯理魔本有額珠焉用覓現成心鏡不
<pb:KR6q0546_J_006-0946b>¶須磨高山流水如神會覿體分明說向他」
#+END_VERSE
¶

#+BEGIN_VERSE
「　覿體分明說向他知音自是不差訛一堆熱火是非¶廠三尺寒冰闃靜窩驀地打開關捩子翻身跳過死¶生河法輪常轉原無間逼塞虛空利益多」
#+END_VERSE
¶

#+BEGIN_VERSE
「　逼塞虛空利益多須臾寄跡勿蹉跎幻身漸滅如殘¶燭劫運長流似逝波一點圓明容易昧百年皮袋恐¶難磨若能直下通霄去拍手高歌唱哩囉」
#+END_VERSE
¶

#+BEGIN_VERSE
「　拍手高歌唱哩囉不須持缽覓檀那半池荷葉衣無¶盡數樹松花食儘多諸境空閒幾道者群峰圍遶一¶巖阿希逢世壽滿千百何苦攀緣身類梭」
#+END_VERSE
¶

#+BEGIN_VERSE
「　何苦攀緣身類梭皆因識不破婆娑榮枯但看花開¶謝聚散猶如水結波捉影痴猿喻豈謬見鞭良馬譬¶寧訛所言個個都知道靜夜思量細切磨」
#+END_VERSE
¶

#+BEGIN_VERSE
「　靜夜思量細切磨靈臺黑白事如何功名富貴暫時¶樂老病死生永遠魔只為當人不了絕致令積劫轉¶娑婆苟能一念忘情謂越過無涯業海波」
#+END_VERSE
¶

#+BEGIN_VERSE
「　越過無涯業海波逍遙物外最安和困眠峰頂難磨¶石渴飲山根不斷河颯颯風吟鷲嶺調潺潺水韻少¶林歌此中儘足供娛樂說甚蓮邦古佛陀」
#+END_VERSE
¶

#+BEGIN_VERSE
「　說甚蓮邦古佛陀這些快樂豈容他黃精拾去重重¶炙蕨粉收來細細磨怪石玲瓏如虎踞古藤盤繞似¶龍窩若非獨步大方者爭敢來斯伴綠蘿」
#+END_VERSE
¶

#+BEGIN_VERSE
「　爭敢來斯伴綠蘿赤條條底圓陀陀即心即佛承當¶錯非佛非心旨不訛有念難通西祖意無心易墮落¶空魔若能打破有無句好讀山人顛倒歌」
#+END_VERSE
¶

#+BEGIN_VERSE
「　好讀山人顛倒歌上中笑覽下痴訶只因方寸昏迷¶重所以胸懷嫉妒多諂媚野狐當道路知宜玄豹隱¶山窩末流五濁真堪痛無法激揚挽汝何」
#+END_VERSE
¶

#+BEGIN_VERSE
「　無法激揚挽汝何時殊事異更淆訛慈雲悲雨人稀¶少蠆尾狼心世儘多身事無非擊石火舌尖奚必美
<pb:KR6q0546_J_006-0946c>¶干戈目前不了心頭事他後如何越柰何」
#+END_VERSE
¶

#+BEGIN_VERSE
「　他後如何越柰何今生切勿復蹉跎心田鏟盡頑根¶蒂性海安然沒浪波萬里慈雲彌宇宙一輪皓月照¶山河客來有問真消息不似寒山隱石阿」
#+END_VERSE
¶

#+BEGIN_VERSE
「　不似寒山隱石阿相逢把手笑青莎團圞芋熟地爐¶內瓔珞粥香沙托鍋食著便能思懶瓚知因始解罰¶維那這些些子難相為必要檀那親自和」
#+END_VERSE
¶

#+BEGIN_VERSE
「　必要檀那親自和陽春白雪詠無多脩逢幼婦便知¶妙牙遇子期始解歌碓嘴開花紅朵朵磨盤結果綠¶陀陀時人若得嘗其味不厭千巖萬丈坡」
#+END_VERSE
¶

#+BEGIN_VERSE
「　不厭千巖萬丈坡朝參暮究力勤磨引針剌體卻疲¶倦圓木枕頭遣睡魔頑石知音尚點首為人學道怎¶空過恁麼勤勇行將去免逐塵情汩世波」
#+END_VERSE
¶

#+BEGIN_VERSE
「　免逐塵情汩世波披襟散步自吟哦沉沉碧嶂翠煙¶裏曳曳雲霞帶練拖峰頂猿啼月到牖樹稍雀噪日¶來坡闡揚法化諸方在容我相期石畔過」
#+END_VERSE
¶

#+BEGIN_VERSE
「　容我相期石畔過飛禽走獸一團和懸巖峭壁人蹤¶少曲水環山幽趣多不假龜毛拴醉象何須兔角出¶瓶鵝更來問我庵中事笑指江邊月在波」
#+END_VERSE
¶

#+BEGIN_VERSE
「　笑指江邊月在波緣何到此總懡㦬孤峰頂上行蹤¶杳枯木嵒前叉路多影響寧通真實義虛頭爭辨異¶端魔誰知的的休心處直在行人不與麼」
#+END_VERSE
¶

#+BEGIN_VERSE
「　直在行人不與麼渾然透出葛藤窩杖頭撥轉三千¶界拂子揮乾四海波沒底藍藏過去佛無鬚鎖閉未¶來魔驅耕奪食誰堪任潦倒而今許自歌」
#+END_VERSE
¶

#+BEGIN_VERSE
「　潦倒而今許自歌祖風零落孰擔荷曹溪路上前進¶少熊耳山頭退後多不念繫樁舂米碓堪憐帶雨種¶松坡假衣覓食偷閒者可惜空將歲月磨」
#+END_VERSE
¶

#+BEGIN_VERSE
「　可惜空將歲月磨無端猶自結冤魔含沙射影圖陰¶害惡貫盈時受折磋大好回心監錯盎莫教累識罹
<pb:KR6q0546_J_006-0947a>¶森羅突然打破孽城寨山外橫眠自在多」
#+END_VERSE
¶

#+BEGIN_VERSE
「　山外橫眠自在多從今更莫夢南柯蒲團坐破重編¶草雲衲飄零復剪荷有路青山來卻少無門地獄去¶偏多最憐此等無明輩何法纔能覺照他」
#+END_VERSE
¶

#+BEGIN_VERSE
「　何法纔能覺照他叮嚀著眼視燈蛾吐絲蚕冗投湯¶鑊貪餌金鱗近炙鍋富貴雖然藏寶玉到頭未免赴¶閻羅看他洗耳釣臺客青史遺名不較多」
#+END_VERSE
¶

#+BEGIN_VERSE
「　青史遺名不較多紛紛趨境苦張羅纔觀果熟猿拋¶子又見枝枯鳥別窠誰肯休心窮至奧孰能垂手起¶沉痾面墻道者非無意為願人人醒困魔」
#+END_VERSE
¶

#+BEGIN_VERSE
「　為願人人醒困魔無窮妙義總包羅枕頭跳躍僧通¶礙錫杖飛騰軍撒戈露柱聞知笑破口燈籠亦去問¶彌陀彌陀此景也難對水鳥山花漏泄多」
#+END_VERSE
¶

#+BEGIN_VERSE
「　水鳥山花漏泄多含靈不省陟嵬峨宗師的訓實難¶泯佛祖真慈豈易磨粉骨碎身還未報明心見性始¶酬他柰何寄在空門下闇射金毛當甚麼」
#+END_VERSE
¶

#+BEGIN_VERSE
「　闇射金毛當甚麼無如效鞏釋愆多全身不顧投深¶澗半個何須接續他莫怪山僧談往事端教平地息¶風波人間盡得離殘害出處悠然有甚魔」
#+END_VERSE
¶

#+BEGIN_VERSE
「　出處悠然有甚魔半間茅屋亂雲阿荷鋤種樹雪消¶澗倚杖看松春滿坡縹緲煙霞籠萬壑徘徊月影映¶千波夜深兀坐息群動一盞孤燈對碧蘿」
#+END_VERSE
¶

#+BEGIN_VERSE
「　一盞孤燈對碧蘿如斯境界會無多飲光微笑皆閒¶事善現悲啼當什麼七破蒲團徒喫苦三登投子枉¶逶迤除非到此方纔信不是其人怎柰何」
#+END_VERSE
¶

#+BEGIN_VERSE
「　不是其人怎柰何利名捷徑隱松蘿山頭琴韻希逢¶扣市井巴歌眾聚和微涉凡情猶刻糞但存聖解類¶同魔見聞覺知忽翻轉凡聖由來共一窩」
#+END_VERSE
¶

#+BEGIN_VERSE
「　凡聖由來共一窩纔分彼此隔天河石頭認虎輕投¶箭弓影疑蛇妄受痾昧巳西天成東土開懷震旦轉
<pb:KR6q0546_J_006-0947b>¶毘那花叢竹徑誰堪適飯後鞋穿喜更拖」
#+END_VERSE
¶

#+BEGIN_VERSE
「　飯後鞋穿喜更拖蒼苔厚處坐柔和水潺石上聲前¶詠風動枝頭劫外歌谷口樵吟聲遠遠浦中漁樂笑¶呵呵貪觀不覺晴空晚花雨時來安樂窩」
#+END_VERSE
¶

#+BEGIN_VERSE
「　花雨時來安樂窩齁鼾一覺道情多風搖柳尾如揮¶拂水滴簷頭似羯磨前後葡萄結滿架週圍筍蕨長¶盈坡山家受用人間少更願天宮作什麼」
#+END_VERSE
¶

#+BEGIN_VERSE
「　更願天宮作什麼不如本分自調和禁猿勿使攀傷¶樹馭馬休教踐踏禾一性圓明超佛祖萬緣歇盡遠¶天魔無心野老猶多事出入常將拄杖拖」
#+END_VERSE
¶

#+BEGIN_VERSE
「　出入常將拄杖拖撥雲散霧攪黃河大禪四下真宗¶顯臨濟三遭正法荷伏虎巖前登絕嶺降龍海底渡¶滄波非惟打殺紫胡狗能使群生出苦窩」
#+END_VERSE
¶

#+BEGIN_VERSE
「　能使群生出苦窩儂家敢避水泥拖盧陵米粥陪虀¶菜趙老布衫套艸蓑日把雲鋤躬策眾夜將禪板自¶巡魔慚惶於此年年去大法難興鬢巳皤」
#+END_VERSE
¶

#+BEGIN_VERSE
「　大法難興鬢巳皤皮囊自笑變常多寒來暑往如飛¶矢暗去明還似運梭坐臥經行偏覺重火風地水不¶均和幸而獨有麤拳辣問著連腮立辨訛」
#+END_VERSE
¶

#+BEGIN_VERSE
「　問著連腮立辨訛須彌倒卓藕絲窩轟轟烈勢如塗¶毒凜凜威雄似太阿木馬嘶風昇忉利泥牛吼月出¶煙波禪流為甚不能領看我眉毛在也麼」
#+END_VERSE
¶

#+BEGIN_VERSE
「　看我眉毛在也麼言言語語勉禪和剜心剖腹痛誰¶曉按劍投戈訕我訛大象焉能游免徑金毛豈肯踞¶狐窩橫身百艸巔頭過纔識吾門妙用多」
#+END_VERSE
¶

#+BEGIN_VERSE
「　纔識吾門妙用多也能吸海竭長河魔宮虎穴赤身¶入蝎尾蛇頭垂手摩捏聚放開端在我逆行順走不¶繇他世人若作歌詞會笑倒前山柰若何」
#+END_VERSE
¶

#+BEGIN_VERSE
「　笑倒前山柰若何宗風到此漸消磨纔聞剩濟亡嗣¶續復見嵒乘斷接荷為甚能仁苗裔少只因調達子
<pb:KR6q0546_J_006-0947c>¶孫多渠儂不是閑陶論難忍袈裟就地拖」
#+END_VERSE
¶

#+BEGIN_VERSE
「　難忍袈裟就地拖強將折筋攪深波偷心學道鼠搬¶庫執法修行蟻拽磨可惜韶華虛度了現成衣食爭¶消他叮嚀報與勞勞者眨眼輪迴劫似梭」
#+END_VERSE
¶

#+BEGIN_VERSE
「　眨眼輪迴劫似梭浮生何苦自羈羅忙忙業識貪無¶盡擾擾塵緣事轉多難把黃金填逝海易將白骨委¶荒坡除非得達本源水洗淨乾坤穢濁波」
#+END_VERSE
¶

#+BEGIN_VERSE
「　洗淨乾坤穢濁波幽深之處落閑多松寮菊徑超同¶業石壁藤床絕比阿行看眾花開爛熳坐聽群鳥語¶音和個中謾道要成佛動動念頭巳是魔」
#+END_VERSE
¶

#+BEGIN_VERSE
「　動動念頭巳是魔那堪如此嘴波波莫疑火佛無因¶果可省阿僧有罪過人說愚蒙多不信我言伶俐費¶搓摩老僧舌短婆心切一任諸賢笑與訶」
#+END_VERSE
¶

#+BEGIN_VERSE
「　一任諸賢笑與訶果然不出世籠羅本來面目光虛¶掩火宅塵勞垢轉多四面焚燒誰肯替千般債累自¶家馱苟能露地跨牛背踏破生生業障窩」
#+END_VERSE
¶

#+BEGIN_VERSE
「　踏破生生業障窩脫然瀟灑證無多這邊轉盻能移¶改那畔凝然永不磨一個團房一個衲半邊鳥道半¶邊河問儂住此誰為侶前後三三共一荷」
#+END_VERSE
¶

#+BEGIN_VERSE
「　前後三三共一荷同餐同飲復同屙松間打坐松間¶臥石上徘徊石上歌甕裏雖然糧食少園中幸結蓏¶茄多菜根足把饑倉補何用持盂去覓他」
#+END_VERSE
¶

#+BEGIN_VERSE
「　何用持盂去覓他自家巳刈早田禾破沙盆內盛明¶月折腳鐺中煮碧波新有山畦共四畝幸無雜役及¶差科衲僧雖少牙爪具不用如之與若何」
#+END_VERSE
¶

#+BEGIN_VERSE
「　不用如之與若何長年相伴壁嵯峨慚惶室內傳衣¶少愧殺山頭掛缽多百萬愁中生樂想纖毫喜處動¶弦和因斯日日堆堆坐懶向人前鼓棹歌」
#+END_VERSE
¶

#+BEGIN_VERSE
「　懶向人前鼓棹歌都盧唇嘴破茅窩任他木葉紛紛¶落儘爾江心疊疊波劫火焚空終不變毘嵐偃獄豈
<pb:KR6q0546_J_006-0948a>¶能訛誰曰我獨證如是此事人人總不和」
#+END_VERSE
¶

#+BEGIN_VERSE
「　此事人人總不和微存知見隔千波寧教解與行相¶應勿使形同心復訛可嘆明因成果少深嗟岐路錯¶行多都從聲色中求佛不識稍頭盡屬魔」
#+END_VERSE
¶

#+BEGIN_VERSE
「　不識稍頭盡屬魔尋常猶自逞嘍囉淺言浮理何難¶衒重載深泥弗易拖講主歸山非別意隱僧火屋只¶因他勸君勿執化城坐更向前途有寶窩」
#+END_VERSE
¶

#+BEGIN_VERSE
「　更向前途有寶窩萬般遮障萬般魔泯心衲子須臾¶到執念禪和百歲蹉滯尾牛曾越戶牖無毛鷂巳過¶新羅倘然再問尋常事年老形衰懶出坡」
#+END_VERSE
¶

#+BEGIN_VERSE
「　年老形衰懶出坡偏能信口演伽陀根塵迥脫孰非¶我寂照虛融誰是他識得毛端現法界方知芥孔納¶山河囂塵難信真三昧卻道禪人說話訛」
#+END_VERSE
¶

#+BEGIN_VERSE
「　卻道禪人說話訛寧知心鏡未揩磨家家地裏乘時¶種戶戶機中不住梭剛見路傍芳艸合又看水面落¶花多眼前境物如斯變誰肯回頭覓舊窩」
#+END_VERSE
¶

#+BEGIN_VERSE
「　誰肯回頭覓舊窩有來動步路先訛觀空禪客尚難¶到著有勞生豈易過疊障崔巍霜氣重連溪匼匝月¶光多此中消息誰相委惟許風鳴萬籟歌」
#+END_VERSE
¶

#+BEGIN_VERSE
「　惟許風鳴萬籟歌無情說法孰能和靈雲曾見桃花¶笑玄老親聞[泳-永+偃]水過擊竹香嚴貧徹骨望竿禪衲恥¶臨河初時喚作玄中妙今日思量巳可呵」
#+END_VERSE
¶

#+BEGIN_VERSE
「　今日思量巳可呵眼中金屑怎存他相知惟有明窗¶月道契還推覿面峨山不嫌人常作伴月偏愛我往¶來過為人若肯效山月何必蒲團觀息波」
#+END_VERSE
¶

#+BEGIN_VERSE
「　何必蒲團觀息波倚欄且聽唱樵歌牧童美笛橫牛¶背麋鹿啣花過碧坡雨霽雲開天界靜空明海湛日¶融和客來強伴松堂坐脫粟藜羹滋味多」
#+END_VERSE
¶

#+BEGIN_VERSE
「　脫粟藜羹滋味多塵寰林下兩相訛人情可比乾城¶出佛法還同海市過竹影洗溪仍有浪谷風吹葉尚
<pb:KR6q0546_J_006-0948b>¶餘柯紛紛境趣鮮能會惜把金貂換綠蓑」
#+END_VERSE
¶

#+BEGIN_VERSE
「　惜把金貂換綠蓑子規啼血孰聞他因心起妄妄遭¶苦由愛生身身受磨轉報三途無住腳循環六道不¶停梭聲前未得親看破永落煎熬煩惱魔」
#+END_VERSE
¶

#+BEGIN_VERSE
「　永落煎熬煩惱魔除非解把巳躬摩通條直路超三¶界頓斷情緣越四河剎剎全彰本地印塵塵顯示無¶生歌這回認得從前面活佛來時打殺他」
#+END_VERSE
¶

#+BEGIN_VERSE
「　活佛來時打殺他榻邊肯放別鼾呵桃生後苑花開¶嘴冰泮前溪雪轉波嶺畔蒼松鳴夜月簷前翠竹奏¶天歌寥寥世道非同昔且落茅庵受用多」
#+END_VERSE
¶

#+BEGIN_VERSE
「　且落茅庵受用多現成家業好山河採將黃土灣邊¶竹筧取清泉直到鍋午夜狂嵐摧倒樹黎明滿院拾¶殘柯安閒雖是人人愛不會消閒屈了他」
#+END_VERSE
¶

#+BEGIN_VERSE
「　不會消閒屈了他報生園菌體空麼或施或受留心¶判參話參禪著意摩吹去毫端明的旨馱來萬斛豈¶為多就中理趣未融徹漫擲絲綸釣月波」
#+END_VERSE
¶

#+BEGIN_VERSE
「　漫擲絲綸釣月波華亭點首意如何吾儕老矣難興¶復諸子年青易琢磨肥馬輕裘非本色麻鞋竹杖得¶安和祖庭秋晚那堪論夢裏驚聞杜宇歌」
#+END_VERSE
¶

#+BEGIN_VERSE
「　夢裏驚聞杜宇歌覺來搜肚欲如何客情巳到雲中¶少道趣幽然靜裏多土面灰頭僧一個地爐瓦罐菜¶三窠陳年盡日無人事猶厭孤猿月下呵」
#+END_VERSE
¶

#+BEGIN_VERSE
「　猶厭孤猿月下呵夜長無柰憶鄉何眼前風雨留沙¶漠夢裏雲山當少峨受法恩師游甚處同心益友阻¶干戈故園七載亂離動定是僧稀空剎多」
#+END_VERSE
¶

#+BEGIN_VERSE
「　定是僧稀空剎多何時復睹舊關河戶門不扃禹煙¶靜路物無遺舜日和山野渾忘插鍬計雲遊遍得扣¶長歌翻思幼禮普賢去登了大峨登四峨」
#+END_VERSE
¶

#+BEGIN_VERSE
「　登了大峨登四峨腳頭踏破萬重波纔贏宗祖桑田¶返又作兒孫牛馬磨瓦礫成堆亂卞壁玄珠愧殺溺
<pb:KR6q0546_J_006-0948c>¶渾河我儂非是無慈濟要待英靈自恁麼」
#+END_VERSE
¶

#+BEGIN_VERSE
「　要待英靈自恁麼鋒鋩不犯越仙陀忘機制馬星輝¶座定力收猿水洗阿葉落鐘聲催露骨風平磬響轉¶金波分明底事擬相問老拙懶將麤掌磨」
#+END_VERSE
¶

#+BEGIN_VERSE
「　老拙懶將麤掌磨且拈鋤去斫荒坡空中鳥跡誠難¶覓水底魚蹤非易摩花在不萌枝上放鳳停無影樹¶頭歌後生休把巳靈昧漫道宗門深奧多」
#+END_VERSE
¶

#+BEGIN_VERSE
「　漫道宗門深奧多寧知眼在面堂窩日時都向忙中¶度軀󵑌盡從鬧處磨吃飯穿衣無把著生來死去有¶勞他此身若不今生悟血淚泥途倩孰拖」
#+END_VERSE
¶

#+BEGIN_VERSE
「　血淚泥途倩孰拖回頭進步釋前訛打開寶藏濟人¶物運出家珍利巳他石女調琴聲細細木童拍板笑¶呵呵此時此境誰能會一段晴光迥大羅」
#+END_VERSE
¶

#+BEGIN_VERSE
「　一段晴光迥大羅無邊沙界悉通和梅花雪裏馨香¶遠柏子庭中茂盛多山北山南無犬吠寺前寺後有¶鶯歌打開戶牖當軒坐疊疊青山擁太河」
#+END_VERSE
¶

#+BEGIN_VERSE
「　疊疊青山擁太河飄飄黃葉亂離柯水流溪口魚遊¶戲雲壓枝頭鶴覓窩野徑藤封樵客退澄潭瀑響臥¶龍過登門莫問祖師意庵主從來不會他」
#+END_VERSE
¶

#+BEGIN_VERSE
「　庵主從來不會他官家豈去刈茅馱儘他黃面指天¶地那管白頭度渭河拾菌曬乾留供客採薇挑嫩現¶炊鍋大悲蹤跡許誰領梅老猶然得一摩」
#+END_VERSE
¶

#+BEGIN_VERSE
「　梅老猶然得一摩庸流且謾理機梭禪宗尚恐污心¶地世事焉能落眼窩風色滿天添野興雲光半榻助¶成歌等閑刮入騷人耳笑倒西來古達磨」
#+END_VERSE
¶

#+BEGIN_VERSE
「　笑倒西來古達磨乾坤大地盡翻過聖凡藏入蟭螟¶眼物我咸歸纖芥窩德老忙乘木上座瑞巖急把主¶人訶翻憐此意對誰道痛把胸頭只自摩」
#+END_VERSE
¶

#+BEGIN_VERSE
「　痛把胸頭只自摩平生心事付流波空中每見花盈¶目鏡裏時觀髮漸皤二鼠侵藤消幾幾六蛇攻篋沒
<pb:KR6q0546_J_006-0949a>¶多多鼓聲歇處戲場散好唱蓮池扯淡歌」
#+END_VERSE
¶

#+BEGIN_VERSE
「　好唱蓮池扯淡歌名山勝水費鞋多存心斷妄妄猶¶甚執念尋真真轉訛雞足峨嵋身巳到普賢迦葉意¶云何即今再問諸兄弟倒卻門前剎竿麼」
#+END_VERSE
¶

#+BEGIN_VERSE
「　倒卻門前剎竿麼住山謾道事無多栽蔬冒雨登南¶圃移柳披蓑過北阿香積塵生歸化主華鯨聲吼運¶長坡擔頭脫落生緣露始信前人悟不訛」
#+END_VERSE
¶

#+BEGIN_VERSE
「　始信前人悟不訛足鹽足醬味調和慚無實德匡徒¶眾愧把虛名辱翠峨藿食卉衣平昔願吹金饌玉古¶今訶從他嗤我特迂闊蔚蔚新枝雙桂多」
#+END_VERSE
¶

#+BEGIN_VERSE
「　蔚蔚新枝雙桂多填溝塞壑滿峰羅不須石下從空¶灑何必壇前湧地河這裏難容佛祖住等閑卻放水¶雲過阿誰攜手堪同調獨自跏趺亂草窩」
#+END_VERSE
¶

#+BEGIN_VERSE
「　獨自跏趺亂艸窩榔梅果熟愈群痾滿林喬木滿林¶竹一片煙霞一片坡彌勒樓中閒放步毘盧頂上任¶狂歌下方三萬六千日不當雲房半日過」
#+END_VERSE
¶

#+BEGIN_VERSE
「　不當雲房半日過非同殘局爛樵柯萬機萬境俱消¶息一解一知盡洗磨虛卻片心無罣礙空閒兩耳沒¶非訶人人說道西方好誰識西方元是他」
#+END_VERSE
¶

#+BEGIN_VERSE
「　誰識西方元是他貪途苦把鐵鞋磨棄波覓水愚迷¶甚怖鏡尋頭狂妄多直下了明真極樂腳尖踢出薩¶婆訶頭頭彌布金欄楯處處全彰寶網羅」
#+END_VERSE
¶

#+BEGIN_VERSE
「　處處全彰寶網羅難容不信展秋波身心寂滅圓通¶少逆順是非利害多淡飯麤茶同美膳竹椽茅屋類¶仙阿世間金玉何為貴安樂一生勝過他」
#+END_VERSE
¶

#+BEGIN_VERSE
「　安樂一生勝過他樂中之樂會無多絕糧喜供山中¶客有舌聊吟惺世歌秋至栽培陶令菊夏來續植遠¶公荷睡餘飯後無些事門立遙觀鳥絮窠」
#+END_VERSE
¶

#+BEGIN_VERSE
「　門立遙觀鳥絮窠夕暘不覺落前坡微開雙眼昏沉¶少豎起脊梁定力多土塊擊開事理透明星現出色
<pb:KR6q0546_J_006-0949b>¶空和行人倘辨如斯意倒靸芒鞋登上坡」
#+END_VERSE
¶

#+BEGIN_VERSE
「　倒靸芒鞋登上坡柰何知巳惜無多幽泉石澗閑遊¶步巨壑深林且放歌水月山花自合巳眼聲耳色孰¶嫌他掀簾俄爾憶長慶忽睹飛鴉過曲阿」
#+END_VERSE
¶

#+BEGIN_VERSE
「　忽睹飛鴉過曲阿翻思扭鼻淚成波自從昔日祖風¶振直至今朝趣味多寓目近看庭柏吼娛懷遠聽紫¶芝歌恁麼試問參玄輩五葉花開見眼麼」
#+END_VERSE
¶

#+BEGIN_VERSE
「　五葉花開見眼麼撐天拄地大根柯芳菲雖共炎涼¶轉果實寧隨造化那祖道一肩任重遠濟宗萬古振¶巍峨這場漏逗難遮掩付與同人信筆和」
#+END_VERSE
¶

#+BEGIN_VERSE
「　付與同人信筆和莫教落在識情窩蓮花迥出淤泥¶淨古木生從幽谷多有句朗吟同慧遠無文默會是¶維摩老僧非是自矜語不下工夫柰若何」
#+END_VERSE
¶
¶
¶
¶
¶
¶
¶
古林智禪師語錄卷之六終¶
¶
¶
¶
¶
¶
¶
¶
¶
¶

<pb:KR6q0546_J_006-0949c>¶

* 行狀¶

奉天般若古林智禪師湖廣長沙朱氏子幼失怙恃¶
顛沛萬狀六歲至峨嵋脫白侍雙桂十數年屢遭毒¶
打後因木墩打中腿肚遂有省焉二十受具歷參諸¶
方末與德山語嵩裔機契而受記莂出住奉天般若¶
遼陽建寧如來諸剎師於康熙乙亥十一月十六日¶
夜間坐逝迨天曉自思來去不明恐人撿點復甦至¶
本月三十日辰刻手書邀穆魁吾居士飛奔方丈師¶
下床接曰受你數十年供養無可酬荅謝汝兩掌遂¶
於士面上左右各打一掌大笑而坐士曰和尚舉動¶
十分精爽何故出此誑言師曰汝不識老僧士求和¶
尚手脈評之曰脈上並無一些病何出此言師曰汝¶
不識老僧我明日定去僧俗見師訣絕難留悲泣請¶
師垂示師曰汝等好俗氣我豈真死耶我時時在汝¶
等面門出入汝等不識汝等存善心作善事定生西¶
方存歹心作歹事定墮三塗明明放著何用我說談¶
笑過午飲食倍常凡殯殮等事茶毘日期立塔地方¶
分付妥當推逼相別眾不忍散師攜手送出山門一¶
士拉住不放師回凡過往人圍繞數層說的說哭的¶
哭有不信者說是明日即辨真假約有起更時候方¶
散脫身師回院內經行夜半方歸方丈靜坐約至寅¶
時呼侍者問曰什麼時候侍者荅以五更師曰吾當¶
行矣遂點燈設供器紙筆安置几上又炷香命侍僧¶
曰香燃二寸許推門看我書偈曰東方寅我即行菩¶
薩接彌陀迎端坐寂然而逝二侍者推門視之師巍¶
巍不動侍者癡視良久喚大眾曰和尚圓寂矣大眾¶
齊至成服手腕尚溫墨跡未乾三日入龕師容顏如¶
常遍身柔軟三七茶毘送者萬數初發火時煙燄五¶
色少頃龕門自開現金色毘盧像大眾俯伏合掌佛¶
聲動地從辰至午骨豎端坐衣文數珠宛然不壞舍
<pb:KR6q0546_J_006-0950a>¶
利無數一齒不壞世壽七十有三僧臘六十七塔于¶
本山語錄六卷。

行世弟子馬三貴拜述¶
¶

板存楞嚴寺流通